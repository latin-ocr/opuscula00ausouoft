·- XII -

machique epistulam, quam utrum ipse Ausonius Mo-
sellae subiecerit an postea unus eorum, qui legebant
Ausoniana‚ dubitare possis nam et alia insunt, quae
ut diuersum a Vossiani proauo librum, ex quo deduc-
tus est Parisinus, fuisse ostendunt, ita antiquissimae
eius aetatis fuisse, qua Graeca studia florebant: uersi-
culos istos dico, quibus nescio quis Christianus homo
sed Graecis litteris doctus de ambiguitate uitae car-
minis ultimum uersum (infra p. 89) refutat, quibus
addere licet Graecam inscriptionem epigrammatis modo
conmemorati. neque silendum est aliud quoddam tem-
poris uestigium: Hispalis enim urbis, quarn Vossianus
in Vrbium u. 82 recte habet (cf. Strabo III 141), no-
bilitas iam cesserat Emeritae, quod nomen ibi Pari·
sinus praebet. —— Hae igitur unius codicis relliquiae
in duo postea uolumina dilapsae sunt. cuius rei testi-
monium equidem certissimum habeo rationem, qua
inter se eclogas illas quattuor in Vossiano uicinas ita
partitae sunt inter se eae conlectiones, ut primam (II)
Parisinus, reliquas tres <III—V) sibi sumeret Ex-
cerptorum liber.

De altero ordine (libros Z dico) quae disputaui,
paucis confirmanda duco. atque pleraque opuscula
eaque grauissima, quae hi libri habent, exclusa sunt
ex prioris ordinis libris, eorumque maximam
partem Ausonius aut fecit aut edidit seneX‚ aut ser-
uasse in scriniis putandus est, nec recepta fuerunt in
Theodosianuni exemplar (uid. Bissula, Cento, Epigram-
mata altera, epistulae ad Paulum Graecanicae, Gra-
tiarum actio, alia). nec tamen omnia, quae post
alteram editionem accesserunt, aliena sunt ab Vossiana
conlectionc. nam in hac interposita sunt multa cum
ab ipso Ausonio tum ab herede non aptissimis omnia
locis, quarum partem nescio an pensior cura (qualem
in constituenda noua editione adhibere solent auctores,
neglegunt heredes) aliis locis fuerit adiudicatura. nam
suis quidem locis recepti suut Caesares posteriores,

