-— LXXXVIII -

Iodocus Ascensius in adornanda ed. Parisino
a. 1511 Hieronymi Alea-n dri egregia opera usus est
eiusque discipuli Michaelis Humelbergi (s. Homedei)
Rauenspurgensis. atque Aleauder in Mosella Rosisque,
quod carmen primus Ausoniano corpori intulit, uetusto
codice („quem tamen, si scripturas in carmine de
Rosis inspexeris, neque ita antiquum neque bonum
fuisse facile intelleges“, ut ait Schenkl p. XXXI) ex
bibliotheca diui Victoris Parisiensi usum se profitetur in
scediis supra p. XXVIIII conmemoratis, cuius lectiones
in Mosella cum SGallensi libro concinunt (qua de re
uid. supra p. LIII). ceterum Ausoniana poemata priorum
editorum ordine abiecto quinque sectionibus discripsit.
repetita est haec editio Parisiis a.1513 et1517‘ pau-
cis tantum mutatis, eademque ni fallor praesto fuit
Richardo Groco Anglo, cum Lipsiae publicaret Auso-
nium α. 1515.

Florentiae sumptu Philippi Iuntae 1517 die
XX Mai Ausonii carmina edita quis curauerit quibus-
que auxiliis adiutus‚ non comperi. cum Aldina con-
sensus non est, si Mosellam exceperis, ad quem emen-
dandum in utraque idem codex uel eiusdem codicis,
qui similis erat Rhenaugiensis libri, apographa praesto
fuisse uidentur, nisi forte Auantius ipsum Iuntinum
exemplar adhibuit, quae tamen Schenkelii opinio non
certior est quam nostra.

Auantius enim tertium edidit Ausonium a. 1517
mense Nouembri Venctc’z's in aedibus Alclz' ct Andreae
soceri retento quidem ordine eo, quem ipse a. 1507
instituerat, sed ad exemplar tamen non suum, sed
Vgoletianum, ita ut errores annis 1496 et 1507 casti-
gati in Aldina quasi repullularent. nouis tamen co-
dicibus eum usum esse ex multis lectionibus cognoscitur,
et cum in Mosella, quod carmen plenum exhibet, ab
Vgoleti textu recedere eum uideamus nec tamen am-
plecti Ascensianum exemplar, cuius prorsus nullam
notitiam habuisse uidetur, codicem plane diuersum ab

