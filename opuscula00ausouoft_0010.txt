—w—

placebant: si quae parum emendata inuito auctore
subriperentur, ut Auiti carmina (qua de re egi ad
Auitum p. LI), ut Griphus, antequam Symmacho
mitteretur (cf. infra p. 197, 16), ea non poterant edita
dici, etiamsi omnibus innotuissent.

Non igitur statim ubi in chartas coniecit carmen ali-
quod recitauitque familiaribus Ausonius, simul edidit.
quaedam multis post annis demum emendauit, ab·
soluit, notariis dedit, publicauit, uelut Griphum, Bis—
sulam, Centonem, ut non dicam libros, qui sensim
multis cum contexerentur carminibus deinceps natis, diu
in scriniis latuerunt, donec sera adderetur coronis, uelut
Eclogarum liber atque Epigrammata inprimis posteriora.
quaedam uero iam diu secreta quidem (ut ait ipse) sed
uulgi lectione lacerata, quippe quae nondum absoluta
cum essent, inuito auctore alter alteri commodaret, tan-
dem aliquando in manus amicorum uenerunt, id est
adscripta siue certi alicuius familiaris nomini siue
lectori suo edita sunt atque rite uulgata, uelut quem
modo diximus Griphum.

Nec tamen in omnibus hunc edendi modum ser-
uauit Ausonius. sane Mosellam urbis T reuericae laudi
consecratum, tamquam Augustis patri filioque sacrum
etiam sine praefatione (quam tamen amissam conicias)
non mirabimur ita emissum, ut spargeret ille exemplaria,
id est multis mitteret, inter quos quod non fuit, Sym·
machus amicus neglectum se quei-itui·.*) alia, tam-

*) infra p. 141, 9. uoluisse autem Ausonium exortem esse
Symmachum eius carminis et quasi interdixisse ei Mosella (ut
paulo post per iocum ait Symmachus) non est quod credas. —
ceterum paulo ante quod dixit Symmachus: „Eloquii nostri
uena, quam dudum neque ullius poematis tui neque pedestrium
uoluminum lectione iuuisti“‚ caue pedestria uolumina, quae
nobis perierint ante a. 379, scripta putes ab Ausonio: de
aliorum auctorum libris commodandis rectius intelleges, et
antiquorum, qualem ipse Symmachus Ausonio Plinium miserat,
et suae aetatis litteratorum, qui unus erat modus, quo quis
sui temporis studia accuratius poterat cognoscere.

