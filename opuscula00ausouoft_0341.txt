——207—

ret, simile nos de eodem concinnare praecepit. quam
scrupulosum hoc mihi fuerit, intellege. neque anteferri
uolebam neque posthaberi, cum aliorum quoque iudi-
cio detegenda esset adulatio inepta, si cederem, inso-
lentia, si ut aemulus eminerem. suscepi igitur similis
recusanti feliciterque et obnoxius gratiam tenui nec
uictor offendi. hoc tum die uno et addita lucubra-
tione properatum modo inter liturarios meos cum
reperissem, tanta mihi candoris tui et amoris fiducia
est, ut seueritati tuae nec ridenda subtraherem. accipe
igitur opusculum de inconexis continuum, de diuersis
unum, de seriis ludicrum, de alieno nostrum: ne in
sacris et fabulis aut Thyonianum mireris aut Virbium,
illum de Dionyso, hunc de Hippolyto reformatum. et
si pateris, ut doceam docendus ipse, cento quid sit,
absoluam. uariis de locis sensibusque diuersis quae-
dam carminis structura solidatur, in unum uersum ut
coeant aut caesi duo aut unus et sequens <medius> cum
medio. nam duos iunctim locare ineptum est, et tres
una serie merae nugae. diffinduntur autem per cae—
suras omneS, quas recipit uersus heroicus, conuenire
ut possit aut penthemimeris cum reliquo anapaestico,
aut trochaice cum posteriore segmento, aut septem
semipedes cum anapaestico chorico, aut <ponatur> post
dactylum atque semipedem quidquid restat hexametro:

18 intellige Z 22 foeliciter Τλ 23 hoe tu me uno Τλ
(crum marg). add. T) hoc die uno G corr. Mommsen 25 rep-
perissem λ reperissem G aperissem T 27 inconexis Guelplzer-
bytam' imnexis T inconnexis ceteri Ι de diuersis ψ sed diuersis
TZG 28 nostrum] meum λ 29 et fabulis] aut fabulis T Ι
thionianum λ 30 Dionyso ψῖ) dyonisio Τλ dionisio G Ι hyp-
polito Τλ 34 medius om. Z, add. Mommsen 35 iocare G j
et tres ψ et res Z 36 diffindi· (i- del. et ss. pr. untoe) Τ
37 uersus om. λ1 38 penthimemeres (es ex is pr.) T pen-
timemeres G Ι anapestico 1 chorico aut T anapesto aut G
39 trocaicae G 40 lacunam indicauit Birt et his uerbis par-
uulum initium cum toto expleuit, ponatur Peiper 41 quic-
quid T λ Ι exametro Τ λ

25

30

35

40

