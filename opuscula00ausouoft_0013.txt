-— VIIII -

tali conlectione instituenda quis non primum in locum
arcessiuisset Mosellam ab omnibus partibus maxime
adcommodatum carmen eum in usum, siue res ipsaS,
quae ibi tractantur respicias, siue qua plenum est
pietatem erga patriam atque dominos3 quis non alia
desideraret, quae neminem poterant offendere? prae—
sertim cum inducendo potius et delendo quam eli-
gendo ex opusculorum corpore hanc conlectionem con-
ditam diceres. nec minus recte tum obscenorum e
textu Ausoniano resectorum appendicem diceres ser-
uatam in Tiliano conlectionem: nam re uera is liber
cum adseclis continet quidquid lasciuiarum per longam
aetatem conlectum domi habuit senex neque edidit
ante quam morte adpropinquante ingenii uena aresceret.
id quod olim me perlexit, ut appendicem sublatorum
ex scediis auctoris dicerem familiae Z libris contineri,
cum partibus conlectionis ab ipso poeta profectae male
conglutinatam. qua in re quamquam erraui, tamen
propius a uero errorem meum afuisse, quam specio-
sas aliorum opiniones eis, quae porro exponentur, spero
patebit.

Nam eum quem dixi ordinem incohatum in prima
editione anni 383, cuius quasi umbilicus erat Mosella,
multis egregiisque libris auctum et amplificatum de-
prehendimus in altera, quam septennio post uidetur
emisisse Theodosio inscriptam. post hoc tempus quae
accesserunt, eorum pauca suis locis ipse inserebat
auctor, maior pars seposita sine ordine in fine uolu-
minis expectabant manum disposituri. inter haec
fuisse Bissulam, Centonem, epistulas multas ex otio
Burdigalensi ad Theonem Paulum Tetradium fortasse
etiam Paulinum scriptas, denique Epigrammatum al·
teram amplioremque seriem suspicor. quae sic ut inuenta
sunt, integra reliquerunt heredes, qui alia quoque ad-
iecerunt siue „ex liturariis“, uelut ad filium epistulam XX
(391), siue dudum absoluta quae memoriae auctoris ser-
uandae essent, ut Gratiarum actionem anni 379.

