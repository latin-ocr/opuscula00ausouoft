—113—

Eliciat tenerum⁷ de quo rosa nata, cruorem
Aut pubi admoueant petulantia lumina lychni.
Ipsa etiam simili genetrix obnoxia culpae
Alma Venus tantos penetrat secura tumultus. 80
Nec circumuento properans suffragia nato
Terrorem ingeminat stimulisque accendit amaris
Ancipites furias natique in crimina confert
Dedecus ipsa suum, quod uincula caeca mariti
Deprenso Mauorte tulit, quod pube pudenda 85
Hellespontiaci ridetur forma Priapi,
Quod crudelis Eryx, quod semiuir Hermaphroditus.
Nec satis in uerbis: roseo Venus aurea serto
Maerentem pulsat puerum et grauiora pauentem.
Olli purpureum mulcato corpore rorem 90
Sutilis expressit crebro rosa uerbere, quae iam
Tincta prius traxit rutilum magis ignea fucum.
Inde truces cecidere minae uindictaque maior
Crimine uisa suo, Venerem factura nocentem.
Ipsae intercedunt heroides et sua quaeque 95
Funera crudeli malunt adscribere fato.
Tum grates pia mater agit cessisse dolentes
Et condonatas puero dimittere culpas.

Talia nocturnis olim simulacra figuris
Exercent trepidam casso terrore quietem. 100
Quae postquam multa perpessus nocte Cupido
Effugit, pulsa tandem caligine somni
Euolat ad superos portaque euadit eburna.

 

77 quo om. T (crum in mary. add.) 88 pabi (a in v pr.

corr.) T Ι liiini T 79 genetrix] G genitrix Τ genitricis λ

81 cii-cunnentoTG 82 ingeminant G 84 coeca G 85 de-
prehenso 7. 87 herix (h del.) T crux λ Ι hermophroditus (a
litterae o similis) T 88 Hec T 89 moerentem GL Ι pulsat
pulsat T 90 mulctato G 91 subtilis T 92 tincta .....

traxit (lae. quinque litt.) T Ι ruticlum λ 93 deest T 96 ad-
scribere] Gi. ascribere T 99 olim] olli Schenkl 102 pulsi
Τλ Ι calligine fumi T 1 Finit cupido cruciatus Ga

 

Avsomvs. 8

