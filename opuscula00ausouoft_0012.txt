— VIII --

commendaticium carmen tertium nullum extat, dilucide
demonstrat.

Hanc autem conlectionem ita instituisse uidetur
auctor, ut primum agmen conponeret ex poematis, quae
de se suisque rebus fecerat, medium sequi iuberet
turbam eorum, quibus rerum ordinem et diuinarum
et humanarum historiasque scholastico more ludens
scripserat, extremum esset epistularum, denique epi-
grammata subinde augenda tamquam leuis armatura
clauderent agmen.

Atque is ordo clarissime elucet ex libro Vossiano
opusculorum luculentissimo teste, quamquam ne hic
quidem liber omnia seruauit, quae archetypus con-
plectebatur. nam desunt in V Mosella Cupido alia.
id quod mirae cuiusdam opinionis ansam dedit. nam
Mosellam utpote antea editum non recepisse poetam
inter opuscula putabant alii, alii conlectionis quae est
in Vossiano diuersam fuisse rationem atque plenae
opusculorum editionis. at nemini credo persuadebitur
Ausonium exclusisse illud, quo primam poeticam pal-
mam eamque lemnisco ornatam meruerat, praesertim
cui satis certus sit locus inter Eclogarum librum a
me pristino ordini restitutum atque Vrbes. quo loco
simul cum eius iactura et neseio an Cupidinis quo-
que cruciati ab heroidibus foliis aliquot transpositis
male turbatus est ordo. atque idem casus, qui
egregios istos Ausonianae Musae flores expulit ex
Vossiani siue patre siue auo siue proauo, haud dubito
quin suis locis exulare coegerit uno alteroue folio
transposito Domesticorum quoque partem, Genethliacon
dico atque Protrepticon, quos interim inter Epistulas
conlocatos cum Vossiano retinui. ad alteram quod
attinet sententiam, difficile est satiram non scribere.
nam merae sunt nugae — quibus et ipse me -olim
fauisse non negauerim —- si quis censeat esse in
Vossiano conlectionem scholarum in usum institutam,
quippe quae casta tantum habeat carmina. nam in

